---
title: '可可店'
date: 2019-06-09
districts: 中西區
colours: 綠店
categories: 食肆
lat: 22.282149
lng: 114.126998
---
【商戶資料 / Shop Information】 <br>店名: 可可店<br>類別: 飲食<br>詳細分類: /<br>地址: 西環堅尼地城卑路乍街136-142號聯威新樓地下E及F舖<br><br>原因: <br>【只屬傳言 / Hearsay ONLY】<br>網友1報料指：<br>話說3/12，一行三人做完運動飲咗2罐蛋哥最愛嘅1664後，大約凌晨3點半左右，因為口痕又冇手所以走咗入去幫襯咗十鳩幾年嘅西環港大之友名物 可可店。可能因為太夜所以佢淨係開近爹核士街嗰邊，咁我哋三支公就即刻坐咗喺第二個block中間張大檯，個屎忽仲感受到上一手屁股留喺夾心木凳嘅餘溫，證明咁撚夜間嘢都仲係好撚好生意。食撚咗咁多年，所以唔洗睇餐牌都知叫乜。高大Gel頭哥哥仔走嚟落單，朋友叫咗2碗餐蛋麵，我就叫咗個平面立方（因為1664啲泡頂住個胃所以冇叫腸粉加蛋）。食物嚟撚到，我哋10點鐘方向張檯多撚咗3個地盤佬，啲譚仔阿姐口音一聽就知道佢哋藍到仆街，佢哋落單後就冇再講嘢繼續睇CCTVB，所以唔鳩理佢哋。2點鐘方向突然坐咗個著風褸四眼，背影貌似休班狗嘅男人。落單阿姐（可可得一個舊阿姐，如果大家認得，好撚大聲嗰個）突然主動拖住地走埋去水吹，一開口兩條仆街d對話難聽過粗口。<br><br>疑似休班狗： 你哋依排啲生意一定好差啦，班人周圍搞事。<br>阿姐： 係囉，差咗好多，你睇吓個場都冇人。<br>（大佬凌晨3點半啦，坐爆你第二個block你偷笑啦）<br>疑似休班狗： 嗰班學生呀嘛，搞亂曬個香港。<br>阿姐： 係囉，又打爛曬啲嘢，周圍破壞，又汽油彈又磚。<br>(當時我咬住嚿立方)<br>疑似休班狗： 嗰班人冇㗎啦，以後一定冇前途。出到嚟做嘢都唔會有人請佢哋。<br>阿姐： （興高采烈）抵死呀。我都知呀，佢哋入曬黑名單㗎啦，啲老闆唔會再請佢哋。<br>疑似休班狗： 睇吓邊屆啲學生囉。搞事嗰屆囉。仲話自己大學生，冇㗎啦，個香港斷層㗎啦，冇咗依一代人，成代冇咗。<br>阿姐： 都係個政府衰（以為佢會理性屌政府），應該一早打壓佢哋，都唔明點解唔一開始就拉曬佢哋，打死曬佢哋，嗰啲掉汽油彈㗎。<br>……<br>（喺依個moment，我已經忍唔住將嚿立方由喉嚨扣番出嚟，同班frd講走啦，食唔落）<br><br>已經再聽唔到落去，而我哋被疑似藍絲群包圍，為免出現龍潭之戰，又怕休班狗伸出佢有時短有時好短嘅警棍，都係收口暫時唔屌佢（我認我廢）。屌低1舊水，走了，以後唔撚食，898！臨出門口嗰陣同Gel頭哥哥講咗聲，聽日開始生意會仲差㗎啦。走嗰陣拍照留念，幫你宣傳一吓！<br><br>PS. 小弟自細在西環長大，幼年曾誤中陷阱經母校家教會加入咗啲建制組織做嘢（相信好多母校兄弟姐妹都試過，而家後悔到想自刎），知道西環其實一直都被建制所佔，商政一路狼狽為奸（好多黑箱作業），所以堆積住好多藍店。區選後，在政方面成功光復咗西環，但好多藍店仍然存在，有啲可能平時唔出聲，但閂埋門就屌鳩學生，支持警暴。好似依間可可店，平日同大學生扮曬frd，賺盡大學生一分一毫（堂食最多都係免費送豆漿），將港大學會合作嘅感謝狀貼滿內牆宣傳，仲發到你租埋隔離幾間鋪，暗地裡就屌鳩學生，仲話要打死佢哋，簡直係食人血饅頭之首領。希望大家今後除咗幫襯黃店之餘，亦要將無良藍店從平行世界挖掘番出嚟，然後斬草除根，將建制連根拔起。#光復香港 #時代革命<br><br>【官方資訊 / Official Information】<br>最新消息：<br>可可店負責人已澄清事件，並張貼於鋪外。雖然負責人闡述與本人所陳述的事實不符，當中提及“攻擊”學生字眼確實存在於該兩名人士對話中（當時沒有錄音，證據也無從稽考），不過本人認為負責人將該員工先停職（調查）做法值得尊重，政府亦應以此為鑑解決警暴問題。同時本人亦認同禁止員工在工作期間發表個人政見的做法。<br><br>黃藍之異產生的政治分歧絕對是個人自由取向所為，但現今問題其實並非只涉及政治立場，更甚接近道德觀以及人性的差異。如果當天的對話並非涉及誣捏、敏感及暴力字眼，本人絕對不會挑剔該店的立場。希望各人雖有不同意見，但請以合理邏輯分析及使用合理字眼尊重自己擁有的言論自由。<br><br>本人長期支持民主抗爭，在實在的思想教育下表達自己的立場，但同時絕對接受社會有不同聲音，或有靜音的人。就此希望各位手足堅定立場之餘，努力宣揚民主自由的聲音，令反對者、陌路者、沉默者一同醒覺。<br><br>恕本人暫時未能放下對該店員工留下的印象，抱歉本人暫不再光顧該店。本人一直只作事實陳述，並表達個人立場以及感受，各位手足可以自行決定接受與否。亦希望負責人做到對街坊的承諾，與之和平同行；<br>店外設連儂牆<br><br>【只屬傳言 / Hearsay ONLY】<br>網友2報料指：<br>多休班狗去食 有時成架車拍出面買 啲姐姐都認得同友善對啲黑警<br>但係好撐HKU 多大學生去 算中立定藍<br>絕對唔可以講發夢野!!!<br><br>網友2報料指：<br>可可店員有黃有藍㗎，店員都好nice, 好少發表偉論<br><br>網友3報料指：<br>已直接詢問老闆的政治取態，更容許在該店店面貼上行動文宣。有員工累街坊，在店裏抱怨自己遲到是因為遊行的時候，被大學生們聽到，並產生誤會令其他大學生沒有來光顧，並不代表店裏老板和其他員工的立場。目前已和老板和員工們傾過，並且表示是支持我們的。該名累街坊的員工到目前還沒有上班。<br><br>網友4報料指：<br>10月4號，幪面法實施前一晚，手足係堅尼地城遊行，可可店即刻落閘熄燈，防止手足入去可可店。<br><br>網友5報料指：<br>指店員又屌鳩學生搞亂社會，阻住佢做生意。仲話政府廢，應該一早就打壓落黎，打死Ｄ學生。<br><br>網友6報料指：<br>話說我係早幾日開左個story叫大家比次機會可可<br>唔係覺得佢係一間大黃店 想大家去大排長龍<br>而係我知道可可背後都做左好多野<br>比起其他既黃餐廳 可能只係張單加句香港人加油就比人吹捧去懲罰<br>可可做得更多<br><br>佢可以唔係大排長龍 但我認為不至於要去到罷食<br>原因如下<br>1. 佢地希望同學生對話，考慮學生意見（包括唔做狗生意呢個要求）<br>2. 設置連儂牆<br>3. 向學生提供優惠，支持學生。例如128遊行日免費一飯一飲品，黎緊半個月學生埋單都係半價<br>4. 老闆係個6x歲既婆婆，對呢場運動應該都無咩深既認識，但你肯講佢就肯聽<br>5. 個藍阿姐已經俾人炒左，而可可都仲有好多黃員工<br> 就我而言 黃色經濟圈係有長遠目標<br>想抵制中資 撐起本土經濟 <br>雖然黃色經濟圈漸成雛形 但依家係香港根本冇一套正式黃店評分制度 亦冇一個清晰界限<br>我自己係黃圈入面係冇要求黃店既員工都一定要係黃我先去幫親 有幾多係和你eat既app入面既黃店 <br>係可以肯定全部員工老闆都係黃?<br>要分黃藍店只可以流於表面睇佢既行動 常見既就係連儂牆 文宣 提供物資支援 官方表態等<br>可可都有做到其中既野 唔明點解要全盤否定<br>有人話佢轉軚係偽黃 <br>退一萬步講就算可可真係一間藍店 佢係咪唔可以轉黃? 黃圈係冇可能只靠新店去擴大 點都一定會有店係藍轉黃 我唔明點解有更加多同路人加入 大家唔可以用寬容嘅態度畢竟冇可能所有店都係由6月開始就表態話我係黃<br>我只係想比個機會可可轉成黃 唔係鼓吹大家去食多啲 只不過不至於罷食 <br>以黃店既standard 可可做既比我想要既多<br>同埋事頭婆肯直接打比我詢問我意見<br>佢已經係一個6x歲既婆婆 正如我教唔識我公公婆婆咁 我知道要教佢民主呢個概念係有困難<br>係 叫佢一聲廢佬好簡單但係唔係一句廢佬就可以dismiss晒成件事<br>呢場運動仲肯聽人講野既非黃者都係值得比機會<br>革命唔係請客食飯 係流如水 <br>絕對唔係少少走盞位都冇<br>我唔強求佢老人家都要同我出去抗爭 打生打死<br>但佢比既支持 我已經覺得夠<br><br>(Admin一手：可可真係超多警察去食...仲會去食既手足請注意言論)<br><br>Source: <br><a href="https://bit.ly/2E0dGpc">https://bit.ly/2E0dGpc</a><br><a href="https://bit.ly/2RunL5P">https://bit.ly/2RunL5P</a><br><a href="http://bit.do/fx9W3">http://bit.do/fx9W3</a><br>相關圖片:<br>/
